Максім Багдановіч
Раманс

Зорка Венера ўзышла над зямлёю,
сьветлыя зга[т]кі [с] сабой прывяла...
Помніш, калі я спаткаўся [с] табою,
Зорка Венера ўзышла.
[с] гэтай пары я пачаў углядацца
Ў неба начное [й] зорку шукаў.
Ціхім каханьнем к табе разгарацца
[с] гэтай пары я пачаў.
Але расстацца нам час наступае;
Пэўна, ўжо доля такая у нас.
Моцна кахаў я цябе, дарагая,
Але расстацца нам час.
Буду ў далёкім краю я нудзіцца,
У сэрцы любоў зата[й]іўшы сваю;
Кожную ночку на зорку дзівіцца
Буду ў далёкім краю.
Глянь [й]іншы раз на яе, — у расстаньні
Там з ёй зьліём мы пагляды свае...
Ка[п] хоць на мі[х] уваскрэсла каханьне,
Глянь [й]іншы раз на яе...