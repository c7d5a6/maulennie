
Мяжою ву[с]каю [й]ішоў я родным полем,
Мой хмуры твар чапалі жыта каласы,
Шапталі мне яны чароўну ка[с]ку волі,
Манілі на прастор --- у сьвет жыцьця красы...
Пеу пташак стройны хор у паднябеснай высі,
А на зямлі трашчалі кавалі-стракозы...
Шмат кветак мі[ш] травы вяночкамі спляліся...
І пах свой разьлілі, каб быў я нецьвярозы...
Хацелася мне пець... хацелася маліцца,
Хацелася за усё прынесьці сьвету дар...

3ірнуў я ў сіню даль... аж бачу, мітусіцца
Мі[ш] хвалі каласоў дзяўчыны белы твар.
Застукала у грудзях... туман спавіў мне вочы...
Хацеу я уцякаць, нібы яе [ня] бачыў...

Яна ж --- жывая здань... Жартуе [й] рагоча
І бліжай да мяне, падняўшы рукі, скача.
Прыгожы, гі[п]кі стан, а вочы --- нібы зоры,
А валасы --- нібы травы шаўковай пук...
І чую раптам я сало[т]кі сьпеў гаворкі,
Які [й] ўзбудзіў у грудзях сэрца стук.

"Прыгожы, мілы мой, [й]ідзі ў хвалі жыта,
Спазнаеш ласку ты загінуўшай дзяучыны.
3 красою гэтых ніў душою будзеш зьліты...
Я веру, дарагі, што тут мяне [ня] кінеш.
Ці помніш ты лясок, гамонку дрэў шумлівых,
Ці помніш погля[т] зор у вечнай сіняве,
Калі ў каханьні ты мне кляўся жартаўліва
Пад зьзяньнем месяца ля рэчкі на траве?
Ці помніш, калі ноч свае паслала чары,
Як шчадна прыхіліў к гарачым губам шчокі?
І рой дзявочых дум разьнёс, як вецер хмары,
І шчасьце ты спазнаў там [с] птушкай сінявокай.
Спазнаў мяне?.. Няужо мінулае каханьне
Загінула ў цябе?.. Твой дух жывы
[ня] думаў мець са мною тут спатканьня,
Ка[п] шчасьце зноў спазнаць у полі мі[ш] травы?
Ідзі ка мне!.." 

"Яна!.. Загінь жа ты, загінь...
Яшчэ вясною... ты у рэ[ц]цы затанула...
Але твой твар... твой погля[т] вочак сініх...
„ідзі ка мне“ паціху, як тады, шапнула"...

"Ага, спазнаў!.." --- панёсься рогат гучным звонам,
У шуме каласоу далёка дзесь заціх...
"Ратуйце!.." --- крыкнуу я, нібы шалёны,
Калі сустрэўся зірк яе вачэй жывых...
...І помню, як пра[с] сон, я дзіўны сьвіст у полі,
Як віхар гнуў к зямлі калосьсі ўсе сьцяною,
А ў небе гром грымеў так моцна, як ніколі
І нейкі баль чарцей спраўляўся нада мною...

. . . . . . . . . . . . .
. . . . . . . . . . . . .

Калі прачнуўся я --- была ўжо ціша ночы...
Нібы крылом якім зямлю акутаў змрок...
Мне страшна [й] цяпер... Здаецца, зноў рагоча,
Як вецер данясе калосьсяў шум здалёк...
Здаецца, бачу я яе, нібы жывую,
Здаецца, зноў к сабе, чаруючы, гукае...
І ўспамінаю я дзяўчыну маладую,
Што, кінуўшыся ў вір, русалкаю гуляе...
Дзяўчынкаю была... Калісь мяне кахала,

І я яе кахаў, але кахаў на сьмех...
Цяпер яе няма... А здань яе паўстала,
Ка[п] помсту ця[ш]кую мне ўчыніць за грэх...

