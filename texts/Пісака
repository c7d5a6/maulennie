Пісаў пісака, пісаў, перапісваў, ды і напісаў: мы самі з вусамі, але калі ўлетку на сонцы не напячэшся, то ўзімку з холаду натрасешся, і ад смерці не адкупішся і не адпросішся, калі пайшлі грошы на раскошы. А вось хто парасё ўкраў, таму ўвушшу пішчыць (колькі вяровачку не віць, а ўсё кончыку быць), таму салдат не бядак: шапку на макушку, шабелька на брушку, вус закручоны, бот пачарнёны, узяў ды і зрабіў на соль салонага селядца пасаліць, а пасля кажа: свой сячыся, рубайся, а чужы не мяшайся, бо на чужыне чужы да чужога, як у лесе сляпы да сляпога.
Карацей, кошка мышцы не таварш, калі жабрак жабрака жабраваць вучыць. А ўсё таму, што і тут гу-гу і там гу-гу, і нічога разабраць не магу.