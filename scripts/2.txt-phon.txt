1. Ваколіцы. Возера
Родная мая мясьціна, мабыць, ня на[т]та тыповая для раўніннай поўначы Беларусі — дужа зрыты рэльеф, пагоркі [й] ла[х]чыны, раўкі, балацявіны [й] азёры. Азёраў дык нават зашмат — палявых і лясных, круглых, крывулястых, часам з голымі, а ў бальшыні з аброслымі трысьнягом берагамі. Ну [й]і, вядома, лясы. Чырвоных бароў, праўда, засталося няшмат[:], бары высякалі, асабліва пасьля войнаў — на будоўлю, дровы, на прода[ш]. Палі амаль паўсюль цесныя, лапікамі на пагорках, нізінах, часьцяком парэзаныя раўчукамі з алешнікам на схілах. На тых лапіках пад лесам, каля балотаў, па-на[т] рэчкамі ці азёрамі рассыпаліся вёскі — невялікія, [с] крывымі вуліцамі, а то [й] зусім бя[с] вуліцаў, — з даро[ш]кай а[т] хаты да хаты. Не хутары [й] ня вёскі, але так, мабыць, было зручней гаспадарыць, бо гаспадарка ахоплівала хату, хлявы, сьвіран, варыўню, гумно [с] токам, паветкай [ы] пуняй. Нават невялікая вёска здалёку рабіла ўражаньне немалой забудоўкі. Цягам часу будынкаў усё менела[:] гарэла, бурылася, пераносілася да калгасных падворкаў — абораў ды канюшняў. Менела [й] людзей. Цяпер у ма[й]іх Бычках1 два дзясяткі самотных хатаў, палова зь якіх стаяць пустыя. У астатніх дажываюць свой век нямоглыя пэнсіянэры.