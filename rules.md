# Беларускае літаратурнае вымаўленне

## Некаторыя правілы

### Галосныя **і**, **ы**

1. **і** ў пачатку слова ў формах займеннікаў вымаўляецца як спалучэнне **й** з **і** (йі).
1. **і** ў сярэдзіне альбо на канцы слова пасля галоснага вымаўляецца як спалучэнне **й** з **і** (йі).
1. Калі пасля слова на на галосны няма паузы або яна кароткая, ненаціскны **і** ў незапазычаных словах вымаўляецца як **й** або як спалучэнне **й** з **і** (йі).
1. Злучнік і часціца **і** пасля слова на галосны пры адсутнасці працяглай паўзы вымаўляецца як **й**.
1. **і** пасля слоў, якія заканчваюцца на цвёрды зычны, вымаўляецца як **ы**.
1. У складаных словах пасля цвёрдага зычнага **і** вымаўляецца як **ы**.

### Галосны **у**

1. У словах, якія абазначаюць прозвішчы, імёны, геаграфічныя назвы, **у** вымаўляецца як **ў**.
2. У запазычаных словах розных значэнняў **у** вымаўляецца як **ў**.
3. У сярэдзіне сказа пасля знака прыпынку, калі ў прамаўленні няма паўзы або яна кароткая, **у** вымаўляецца як **ў**.

### Зычныя **т**, **д**

1. **т** перад звонкімі зычнымі **б**, **д** у сярэдзіне слова вымаўляецца як **д**.
1. Калі ў слове побач стаяць два **т**, то яны вымаўляюцца як асобныя гукі.
1. Спалучэнне **т** з наступнай афрыкатай **ц** утварае падоўжаную афрыкату **цц**.
4. **д** на канцы слова аглушаецца і вымаўляецца як **т**.
5. Калі ў слове побач стаяць два **д**, то яны вымаўляюцца як асобныя гукі.
6. **д** у сярэдзіне слова перад глухімі зычнымі вымаўляецца як **т**.
7. Спалучэнне **д** з наступнай мяккай афрыкатай **дзь** утварае падвойную звонкую афрыкату **дзьдзь**.
8. Спалучэнне **д** прыстаўкі ці прыназоўніка з наступнай афрыкатай **ц**, **ць** вымаўляецца як **тц** або падвойная афрыката **цц**, **цьць**.
9. Спалучэнне **д** і свісцячага **с** перад **т** вымаўляецца як **ц**.
10. У спалучэнні **д** і свісцячага **с** перад **к** **д** аглушаецца і вымаўляецца як **т** або афрыката **ц**.
11. У спалучэнні **дс**, дзе **д** з'яўляецца часткаю прыстаўкі ці прыназоўніка, **д** можа вымаўляцца як **т** або афрыката **ц**, **ць**.
12. Спалучэнне **д** і **т** з наступнай афрыкатай **ч** утварае падоўжаную афрыкату **чч**.

### Зычныя **с**, **з**

1. **с** перад мяккімі зычнымі **с**, **л**, **м**, **н**, **ц**, **п**, **в** вымаўляецца мякка.
2. **с**, **сь** перад звонкімі вымаўляюцца як **з**, **зь**.
3. **с** перад мяккімі зычнымі **к**, **ф**, **х** вымаўляецца цвёрда.
4. **с** перад зычнымі **ш**, **ч** вымаўляецца як **ш**.
5. **з** перад мяккімі зычнымі **дз**, **л**, **з**, **б**, **в**, **м**, **н** вымаўляецца мякка.
6. **з** перад мяккімі зычнымі **п**, **с**, **ц** аглушаецца і вымаўляецца мякка.
7. **з**, **зь** на канцы слова аглушаюцца і вымаўляюцца як **с**, **сь**.
8. **з** перад глухімі **ш**, **ч** вымаўляецца як **ш**.
9. **з** перад цвёрдымі глухімі зычнымі **к**, **х**, **т**, **с**, **ц**, **п** аглушаецца і вымаўляецца як **с**.
10. **з** перад зычным **ж** і афрыкатай **дж** вымаўляецца як **ж**.
11. **з** перад мяккім зычным **г** вымаўляецца цвёрда.
12. **з** перад мяккімі глухімі **к**, **x** аглушаецца і вымаўляецца як **с**.

### Зычныя **ш**, **ж**

1. На канцы слова **ж** аглушаецца і вымаўляецца як **ш**.
2. У спалучэнні **жск** пры вымаўленні выпадае **ж**.
3. У спалучэнні **шск** пры вымаўленні выпадае **ш**.
4. Спалучэнні **шс**, **жс** паміж галоснымі вымаўляюцца як падоўжаны мяккі **сьсь**.
5. Спалучэнне **ж** і афрыкаты **дж** у сярэдзіне слова вымаўляецца як два асобныя гукі – **ж-дж**.
5. На канцы слова спалучэнне **ждж** аглушаецца і вымаўляецца як **шч**.
6. Пасля слова на галосны часціца **ж** аглушаецца і вымаўляецца як **ш** толькі ў тым выпадку, калі яна стаіць перад глухім зычным.
7. У сярэдзіне слова перад глухімі **ж** аглушаецца і вымаўляецца як **ш**.

### Зычныя **дж**, **ч**

1. Вымаўленне афрыкаты **дж** як звонкага зычнага **ж** – парушэнне норм беларускага літаратурнага вымаўлення (*джаліць*, не *жаліць*).
2. У словах, дзе **д** – гук прыстаўкі, а **ж** – гук кораня, трэба вымаўляць два асобныя зычныя гукі, а не афрыкату **дж** (*ад-жыў*).
3. На канцы слова **дж** аглушаецца і вымаўляецца як **ч**.
4. Спалучэнне **чц** вымаўляецца як падоўжаная зацвярдзелая афрыката **цц**.

### Зычныя **дз**, **ц**

1. Вымаўленне звонкай мяккай афрыкаты **дз** як **дь** будзе парушэннем нормы беларускага літаратурнага вымаўлення (*дзьве*, не *дьве*).
2. Звонкая афрыката **дз**, **дзь** на канцы слова аглушаецца і вымаўляецца як **ц**, **ць**.
3. У словах, дзе зычны **д** з'яўляецца часткай прыстаўкі, а **з** – гукам кораня, трэба вымаўляць два асобныя зычныя, а не афрыкату **дз** (*ад-завіся*).
4. **дзь** перад глухімі зычнымі вымаўляецца як **ць**.
5. Цвёрдая звонкая афрыката **дз** сустракаецца толькі ў асобных словах, у іншамоўных геаграфічных назвах і прозвішчах.
6. **ц** перад мяккім зычным **вь** вымаўляецца мякка.
7. **ц**, **ць** перад звонкімі зычнымі **г**, **б**, **бь** вымаўляецца як **дз**, **дзь**.

### Зычныя **к**, **х**, **г**

1. **г** на канцы слова аглушаецца і вымаўляецца як **х**.
2. **г** перад глухімі зычнымі аглушаецца і вымаўляецца як **х**.
3. У запазычаных словах замест фрыкатыўнага трэба вымаўляць выбухны звонкі **г** (гуз, гузік, ганак, гонты, гарнец, гвалт, гірса, нягеглы, газа, газніца, газнічка, газоўка, гарсэт, гарчык, гвалтаваць, гвалтоўнік, гергетаць, гізаваць, гільза, гіпс, гіпсаванне, гуз, гузак, гузасты, гузаваты, гузічак, джганне, джгануць, джгаць, джыгіт, джыгітоўка, джыгітаваць, джыгаць, магерка, мегера, нязграбнасць, нязгрэба).
4. **к** перад звонкімі зычнымі **з**, **г**, **д** у сярэдзіне слова вымаўляецца як выбухны **г**.

### Зычныя **п**, **б**

1. **б** на канцы слова аглушаецца і вымаўляецца як **п**.
2. Перад глухімі зычнымі **б** аглушаецца і вымаўляецца як **п**.
3. Калі слова заканчваецца на галосны, часціца **б** аглушаецца і вымаўляецца як **п** толькі ў тым выпадку, калі **б** стаіць перад глухім зычным.

### Зычныя **м**, **н**

1. **н** перад мяккімі афрыкатамі **дзь**, **ць** вымаўляецца мякка.
2. **н** перад мяккімі зычнымі **с**, **з**, **в**, **ф**, **к**, **г**, **л** вымаўляецца цвёрда.
3. **м** перад мяккімі зычнымі **н**, **с**, **в**, **ф**, **к**, **п**, **б**, **л**, **дз** вымаўляецца цвёрда.

### Падоўжаныя зычныя

- Характэрнай асаблівасцю беларускай фанетыкі з'яўляецца наяўнасць падоўжаных зычных. Падаўжаюцца наступныя зычныя:
    - **зьзь**
    - **льль**
    - **ньнь**
    - **сьсь**
    - **цьць**
    - **дзьдзь**
    - **жж**
    - **шш**
    - **чч**
    - **кк**
- Вымаўляюцца так, як і пішуцца, толькі зацвярдзелыя падоўжаныя зычныя.

###  Часціца **не**, прыназоўнік **без**


- Часціца **не**, прыназоўнік **без**, калі яны стаяць перад словам з націскам на першым складзе, вымаўляюцца як **ня**, **бяз**.